State sviluppando una libreria che consenta all'utente di definire la struttura di dei dati e salvarli in un database a scelta. E' possibile scegliere tra diversi database che già avete predisposto, inoltre un utente può anche decidere implementare la logica per usarne uno non ancora compatibile.
La libreria permette di configurare il database scelto, e per lo scopo di questo esercizio mette a disposizione solo due metodi:

find(params) permette di eseguire una query sul database usando dei parametri di ricerca
create(data) permette di salvare un nuovo dato
params e data sono nello stesso formato indipendentemente dal tipo di database scelto.

I requisiti della libreria sono:

esporre una interfaccia unica a prescindere dal tipo di database
poter passare da un tipo di database ad un altro cambiando solo la configurazione iniziale
dare la possibilità di integrare altri database in futuro, a prescindere che sia l'autore della libreria o l'utilizzatore a sviluppare l'integrazione
Possiamo immaginare quindi due parti di codice: una libreria base e più integrazioni, una per ogni tipo di database.

Descrivere quale o quali design pattern facilitano la creazione di questa libreria, spiegando brevemente le operazioni chiave del flusso di query e create e se sono di competenza della libreria base o dell'integrazione.